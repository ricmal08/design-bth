Kursmoment04 Analys
=======================

# Urval
-----------------------

Det första valet är en blogg som vid första intrycket ger en minimalistisk känsla.
Hemsidan: https://www.kevinpowell.co/, hädanefter “Hemsida 1”.
Det andra valet är webbplats vars design är något mer intensiv och vid första anblick nästan ger ett “plottrigt” intryck.
Hemsida: https://feber.se/?p=2, hädanefter “Hemsida 2”.
Det tredje och sista valet är en hemsida som har en lekfull och omfattande design men som lyckats bibehålla en balans som ger en trevlig och lättsam användarupplevelse.
Hemsida: https://aforestlife.com/, hädanefter “Hemsida 3”.

I denna analys bestämde vi oss för att huvudsakligen hålla oss till kategorin "personsidor" vilket innefattar bloggar, dock är Hemsida 2 en teknikblogg som inte faller inom begreppet “personsidor” men den passar väl in i vår analys då motiveringen till vårt urval grundar sig i kontrasterna i design mellan de olika webbplatserna.

# Metod
-----------------------
I vår analys så använde vi oss av webbverktyget color-picker, samt color-wheel från Adobe, för att enklare kunna identifiera färgkoder. Första steget var att bestämma oss för valet av webbplatser att analysera. Vi använde oss av en sökmotor (google) för att få tillgång till ett brett urval av bloggar att använda i uppgiften. Vi bestämde oss slutligen för tre webbplatser som låg i linje med vår målbild för analysen.
Vi valde att först enskilt besöka webbplatserna för att orientera oss runt och få ett intryck av design och layout. Vi förde anteckningar på våra observationer och därefter höll vi diskussion i grupp där vi delade våra tankar och reflektioner.


# Resultat
-----------------------

### Hemsida 1

<p><img class="picture" src="assets/img/kevin.png" width=500 alt="feber" /></p>

<table style="border-spacing: 4px; border-collapse: separate">
    <tr>
        <td title="#db2c00" style="height: 50px; width: 50px; background-color: #db2c00">
        <td title="#255b98" style="height: 50px; width: 50px; background-color: #255b98">
        <td title="#dd0e42" style="height: 50px; width: 50px; background-color: #dd0e42">
        <td title="#7b2d6d" style="height: 50px; width: 50px; background-color: #7b2d6d">
        <td title="#1a7f78" style="height: 50px; width: 50px; background-color: #1a7f78">
    </tr>
</table>

Hemsidan använder sig av färgerna: #db2c00, #255b98, #dd0e42, #7b2d6d, #1a7f78 (se paletten ovan). 
Hemsida 1 använder sig av fonten Alaska - sans-serif. Webbplatsen har en design vars färgpalett är akromatisk. Hemsidan kombinerar ett kompletterande färgschema med en vit basfärg där accentfärger är implementerade i titlar och brödtext. Här ser vi färgkoder i bland annat rött, grönt, brandgult och lila. 
Webbplatsens färgpalett i kombination med vit bakgrund skapar en stor kontrast.
Vid första anblick så ger Hemsida 1 ett minimalistiskt intryck med en enkel men stilren typografi kombinerat med en modest färgpalett. Vi får intrycket att detta är ett medvetet val av skaparen som enligt vår mening lyckats väl med att föra vidare känslan av simplicitet till användaren. 



### Hemsida 2

<img class="picture" src="assets/img/feber2.png" width=500 alt="feber" />

<table style="border-spacing: 4px; border-collapse: separate">
    <tr>
        <td title="#222222" style="height: 50px; width: 50px; background-color: #222222">
        <td title="#2D2D2D" style="height: 50px; width: 50px; background-color: #2D2D2D">
        <td title="#434343" style="height: 50px; width: 50px; background-color: #434343">
        <td title="#ABABAB" style="height: 50px; width: 50px; background-color: #ABABAB">
        <td title="#FF4500" style="height: 50px; width: 50px; background-color: #FF4500">
    </tr>
</table>

Hemsida 2 använder sig utav en mer monokromatisk färgpalett där sidans basfärg utgörs av en grå färgskala med inslag av accentfärg som bidrar till kontraster i webbplatsens layout. 
Hemsidan använder sig av färgerna: #222222, #2D2D2D, #434343. Accentfärgen är orange #FF4500, och textfärgen har följande färgkod: #ABABAB.
Typografin utgörs av fonten Suisse som är av typen sans-serif. Vi noterade att webbplatsen även använder en font vid namn Lato som även den är av typen sans-serif. Vi kunde däremot inte hitta dess användningsområde.
På denna webbplats hittade vi en tydlig kontrast, i både färgval och typografi, mot de övriga webbplatserna. Den stora skillnaden var att webbplatsen gav ett intryck av att vara “skrikig” och “plottrig” där designen inte verkar vara riktigt genomtänkt. Här hittade vi ingen “röd tråd” i varken färgval eller typografi då webbplatsen innehåller en stor variation externa infogade element (bilder & videos), vilket bidrar till en uppsjö av färgkoder som skapade en känsla av obalans i design och struktur. 



### Hemsida 3

<img src="assets/img/hemsida3.png"  height=500 width=1000 alt="feber">

<table style="border-spacing: 4px; border-collapse: separate">
    <tr>
        <td title="#165515" style="height: 50px; width: 50px; background-color: #165515">
        <td title="#9FE7A3" style="height: 50px; width: 50px; background-color: #9FE7A3">
        <td title="#8E6821" style="height: 50px; width: 50px; background-color: #8E6821">
        <td title="#F8E8AD" style="height: 50px; width: 50px; background-color: #F8E8AD">
        <td title="#FFFFFF" style="height: 50px; width: 50px; background-color: #FFFFFF">
    </tr>
</table>

Hemsidan använder sig av färgerna: #165515, #9FE7A3, #8E6821, #F8E8AD, #FFFFFF (se paletten ovan). 
När vi besöker denna hemsida ser vi att basfärgen utgörs av olika nyanser av grönt. Vi ser även inslag av accentfärger som bryter av den gröna färgskalan. Färgschemat utgörs av olika nyanser av grönt, brunt och vitt. Sammantaget har vi gjort bedömningen att skaparen använt sig av ett triadiskt färgschema. 
Typografin består av fonten Arvo för rubriker och fonten Sintony för brödtext. Arvo är av typen serif medan Sintony är av typen sans-serif. Vi fann även en font vid namn Rufina som är av typen serif men hittade inte dess användningsområde
Vi anser att hemsidan har lyckats fånga den profil de var ute efter. Vid första anblick så förmedlar hemsidan en varm och välkomnande känsla. 


# Analys
-----------------------
Vi har inom gruppen diskuterat hur vi upplever de olika hemsidorna, och vår gemensamma känsla är att en mer minimalistisk hemsida ger en behaglig användarupplevelse och det är oftast den typen av hemsidor vi själva föredrar att besöka. Något ytterligare att anmärka är att trots att Hemsida 3 enligt vår mening ej faller inom definitionen “minimalistisk design” så höll vi alla med om att den ger en behaglig känsla och att webbplatser har möjlighet att höja användarupplevelsen genom att upprätthålla en “röd tråd” i både färgschema och typografi.
Vi noterade att samtliga sidor tillämpar font-stilen san-serif i brödtexten. Detta brukar vara standard för de flesta webbplatser nuförtiden.
Vi observerade även att det var svårt att utreda det exakta färgschemat på hemsidor vars bakgrund främst består av infogade bilder(img), med webbverktyget color-picker. Detta var extra tydligt vid analysen av Hemsida 3 vars design till stor del består av bildelement.
Efter att vi granskat vårt urval av webbplatser och analyserat färgscheman, typsnitt och typografi så har vi noterat hur betydelsefull valet av design för webbplatsen är för användarupplevelsen (UX) och hur valet kan komma att påverka användarens intryck av webbplatsen och dess innehåll men även användas för att stärka ett budskap, vilket på sikt kan vara förmånligt ur ett tillväxt-avseende och ett affärsmässigt perspektiv.

# Referenser
-----------------------
I vår analys använde vi oss av nedan källor:
https://dbwebb.se/guide/design-med-html5-och-css3
https://www.colorhexa.com


# Övrigt
-----------------------

Följande personer har deltagit i att författa rapporten:
Rickard Malmgren, Eva-Lotta Andersson, Jesper Yli-Hukka Högback



