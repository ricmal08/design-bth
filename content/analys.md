---
Title: Analys
Description: Här gör vi analyser
---




Kmom02
=======================

I detta kursmoment har vi fått i uppgift att bygga ett tema till vår portfolio-sida via en stylesheet med hjälp av SASS.

Urval
-----------------------

Jag valde att använda mig av hemsidor så som fontawesome.com samt fonts.google.com för att hämta de fonter och ikoner som jag slutligen bestämde mig för att använda i mitt portfolio.

Metod
-----------------------

Jag har skapat en stylesheet 'style.scss' som är huvudfliken för mitt tema. I min stylesheet så har jag låtit importera externa fonts samt ikoner till sidan. Jag kallar på temat via en config.yml-fil.
Utöver min stylesheet så jag har även adderat till en motsvarande stylesheet speciellt tillägnat responsivitet för mobil-användare. Denna har jag döpt till mobile-menu.css. Gemensamt för båda dessa scss-filer är att de ska ligga till grund för sidans design och responsivitet för dator-/mobilanvändare. 

Resultat
-----------------------

Överlag är jag nöjd sidans design och uppbyggnad. Jag valde att implementera en enkel layout med ett begränsat antal färgelement i designen för att undvika att sidan skulle upplevas för skrikig. Jag valde även att gå med två konservativa font-styles för att behålla en modern stil som även upplevs vänlig för ögat. 



Analys
-----------------------

Min reflektion efter att ha utfört denna uppgift är kanske främst vikten med att ha en tydlig mapp-struktur när man bygger design och responsivitet i content-mappar. 
Utan en tydlig struktur är det enkelt att tappa "den röda tråden" i arbetet och det försvårar även valideringsprocessen när man inte har 100% koll på vart ett visst kodblock ligger lokaliserat.

För att man skulle ha möjlighet att genomföra denna uppgift krävdes en del förberedelser som innebar installationer av olika verktyg så som t.ex php, node, och npm. Under utförandet av själva uppgiften så blev det tydligt för mig hur pass viktigt det är att iförväg säkerställa att alla verktygen är 100% korrekt installerade och att inget av programmen stöter på någon problem vid installationen eller att någon fil undantas och faller bort. Det tog mig ett par timmar extra att i efterhand behöva gå tillbaka till grunderna för att hitta fel i min import av scss-till-css filer och även fel vid valideringen som orsakades av att installationer fallerat i tidigt skede. 

Ett ytterligare underliggande problem som jag märkte var förkommande var just att verktygen som laddades ner från externa källor kunde komma i föråldrade versioner vilket gjorde att synergier mellan verktygen inte fungerade som det var tänkt. Vid utförandet av nästa kursmoment kommer jag vara med vaksam över att samtliga vekrtyg har den uppdatering som krävs för att undvika liknande problem.

Referenser
-----------------------
I uppgiften använde jag mig av följande externa källor:

https://fontawesome.com/icons/linkedin?s=&f=brands

https://fonts.google.com/ 

Övrigt
-----------------------

Jag arbetade självständigt under utförandet av denna uppgift. 