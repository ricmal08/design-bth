Kursmoment 06 Analys
=======================

I detta kursmoment består en del av uppgiften av att analysera designprinciper i webbplatser.

Urval
-----------------------
Vi ska välja ut tre webbplatser att analysera.

Vi valde att återanvända oss av de webbplatser som vi använde i det tidigare kursmomentet gällande analys av bland annat färgschema och typografi.

Första valet: https://www.kevinpowell.co/, hädanefter “Hemsida 1”.

Andra valet: https://feber.se/, hädanefter “Hemsida 2”.

Tredje valet: https://aforestlife.com/, hädanefter “Hemsida 3”.
Vi valde att huvudsakligen hålla oss till kategorin "personsidor" vilket innefattar bloggar, dock är Hemsida 2 en teknikblogg som inte faller inom begreppet “personsidor” men den passar väl in i vår analys då motiveringen till vårt urval grundar sig i kontrasterna i design mellan de olika webbplatserna.

Metod

-----------------------

Under genomförandet av denna uppgift så utgår vi från designprinciperna tagna från https://www.canva.com/learn/design-elements-principles/  


Resultat
-----------------------

###Hemsida 1
Vi upplever att syftet, sett från skaparens sida, är att skapa ett eget varumärke inom webbutveckling.
Genom att erbjuda tjänster gratis online kan man nå ut till en större massa, vilket är gynnsamt för både skaparen och användaren. 
Gällande webbplatsens design är vår uppfattning att hemsidans färgpalett i kombination med vit bakgrund skapar en stor kontrast som vid första anblick ger ett minimalistiskt intryck med en enkel men stilren typografi kombinerat med en modest färgpalett. Vi får intrycket att detta är medvetna val av skaparen som enligt vår mening lyckats väl med att föra vidare känslan av simplicitet till användaren.
Några designprinciper som vi noterat är användandet av raka linjer, en akromatisk färgpalett samt upprepning, där samma färgerna ofta är återkommande genom hemsidan. Se bilaga 1.1.
Tillsammans bidrar dessa principer till behaglig upplevelse för användaren och enligt vår bedömning framgår hemsidans budskap tydligare. Vi anser att det är just enkelheten som kännetecknar denna webbplats.

###Hemsida 2
Målet med hemsidan är, enligt vår uppfattning, att generera trafik av besökare med teknikintresse för att via riktade blogg-/reklaminlägg styra besökare till företag i ett kommersiellt syfte. Genom detta hoppas man kunna generera annonsintäkter från företag som betalar för att få sina annonser presenterade på webbplatsen. Syftet om annonsintäkter framgår tydligare om man använder sig av en adblocker se bilaga 1.2.
Överlag har webbplatsen en enkel färgpalett. Skaparen har valt en vit bakgrundsfärg till samtliga blogginlägg, vilket gör att blogginläggen sammanfogas med övriga annonser. Även deras typografi liknar den av annonser. Den gråa paletten med orange som en accentfärg är väldigt “clean” men det hemsidan brister i är designval som likt de som tidigare nämnts.
Hemsida 2 har använt sig utav linjer för att dela upp headern från resterande innehåll och för att visa när det kommer blogginlägg från en annan dag.
Något vi noterade är att det visas hela blogginlägg på förstasidan. Det hade förmodligen gynnat webbplatsen om skaparen valt att bara visa en överblick av artikeln som expanderar när besökaren klickar på den.
Då Hemsida 2 är präglad av annonser skapas ett plottrigt intryck. Vi anser även att Hemsida 2 inte lyckats skapa en optimal rytm mellan webbplatsens element då mellanrummen mellan elementen varierar i storlek. Visserligen kan man argumentera för att varierande storlek på mellanrummen skapar en lekfullare design men i detta fall framhävs det “plottriga” intrycket och blir alltför dominant. 

###Hemsida 3
Målet med denna webbplats är väldigt tydlig och författaren av hemsidan har själv angivit en förklaring på webbplatsens “about” sida. Skaparen avser att via denna blogg skriva om spelet Animal Crossing då hon blivit inspirerad av andra som bloggat om spelet.
Webbplatsen använder sig av en design bestående av ljusa färger som är starkt influerat av spelet. Här används bilderna som rubriker och font-stilen matchar den på spelets omslag. Det anses rimligt att anta att skaparen använd original-spelet som referens vid skapandet av denna hemsida.
Hemsida 3 använder sig av ett flertal designprinciper. De designprinciper som är tydligast är kontrast, rytm, enighet och proportion. Med hjälp av proportion framgår det tydligt att inläggen ligger i centrum då elementet tar upp mest utrymme. Hemsida 3 lyckas skapa en lugn rytm med hjälp av enhetliga mellanrum mellan objekten. Hemsida 3 har använt kontrast för att fånga uppmärksamhet på artiklarna med hjälp av en vit bakgrund som sticker ut lite utöver det vanliga. Designprinciperna är överensstämmande genom hela hemsidan. (alla sidor ser likadana ut).
Vi anser att designen är genomtänkt då det finns ett tydligt mål med hemsidan och att skaparen framför detta via design som ytterligare stödjer syftet.


Analys
-----------------------
Vi har observerat webbplatser vars design delvis består av akromatiska färgpaletter, raka linjer och upprepning, där färger ofta är återkommande. Med hjälp av proportion kan skaparen centrera och framhäva exempelvis inlägg på en hemsida där andra element annars riskerar att fånga användarens fokus. 
Likt väl implementerade proportioners användbarhet kan implementering av kontraster även  rikta användarens uppmärksamhet till webbplatsens artiklar genom till exempel en vit bakgrundsfärg som urskiljer sig från övrig basfärg. 
Vi har noterat hur dessa designprinciper tillsammans bidrar till en behaglig upplevelse för användaren och enligt vår bedömning kan en kombination av dessa hjälpa till att främja webbplatsens budskap ytterligare. 
Vi har även noterat hur en webbplats, vars design och struktur är bristande, kan få en negativ påverkan på användarupplevelsen då känslan av att elementen upplevs “plottriga” blir genomträngande.

Självständig analys
-----------------------------
Min sida kännetecknas av en tydlig struktur och en simpel design. Jag skulle påstå att sidans header och footer urskiljer sig med dess mörka färgton vilket riktar användarens uppmärksamhet mot sidans body som utgör centrum. Vidare bidrar dessa  till kontraster i sidans design och kontraster är även något jag valt att använda mig utav i sidans design.  

Användandet av raka linjer speglas i galleriet på tekniksidan men även i bildgalleriet på gallerisidan. En designprincip som jag nyttjat men som inte framgår lika tydligt är den av transparens. Transparens har jag valt att införa i mitt grid på teknologisidan för att ge färgtonerna i de olika boxarna en något mjukare nyans och på detta sätt minska kontrasterna mot andra färgtoner i gridet men även minska kontrasten mot bakgrundsfärgen.

Det går även att tyda användandet av ytterligare designprinciper så som upprepning, färger och linjer och även fast dessa nödvändigtvis varit ett medvetet val så har den underliggande utgångspunkten varit att skapa en behaglig användarupplevelse vilket jag anser att jag delvis lyckats med.

Överlag används designprinciperna lika för framsidor och undersidor med undantag för analys,rapport och hobbysidan. Detta är ett medvetet val som jag gjort för att inge känslan loggböcker där tankar, reflektioner och slutsatser loggas och behöver nödvändigtvis inte ha en genomtänkt struktur eller design. 

Det finns definitivt förbättringspotential för min sida när det gäller implementering av designprinciper. Att tyda från vår analys är det även möjligt att uppnå en positiv effekt på användarupplevelsen utan att det kräver ett omfattande arbete. Exempelvis skulle implementering av raka linjer, upprepning och proportioner vara något som min sida skulle kunna dra nytta av.

Då mitt mål med sidan är att bevara känslan av enkelhet så är det främst designprinciperna kontrast, färg och upprepning som jag avser att bevara i min design.

Referenser
-----------------------
I vår analys använde vi oss av nedan källor:
https://www.canva.com/learn/design-elements-principles/


Bilagor
-----------------------

Bilaga 1.1
<img class="picture" src="assets/img/kevindesign.jpg" width=500 alt="feber" />
Bilaga 1.2
<img class="picture" src="assets/img/kevindesign2.jpg" width=500 alt="feber" />
Övrigt
-----------------------

Följande personer har deltagit i att författa rapporten:
Rickard Malmgren, Eva-Lotta Andersson, Jesper Yli-Hukka Högback
